# Internet of Things

## Introduzione

Il termine **Internet of Things** definisce la capacità degli oggetti di diversa natura di essere interconnessi in rete per inviare e ricevere informazioni utili a gestire un determinato concetto.  
Questo permette di massimizzare le capacità di raccolta e di utilizzo dei dati da una _moltitudine di sorgenti_ a vantaggio di una maggiore **digitalizzazione e automatizzazione dei processi**.  
Grazie a questa tecnologia qualsiasi oggetto dell'esperienza quotidiana acquista una sua identità nel mondo digitale.  
Questi dispositivi hanno la facoltà di sfruttare il _machine learning_ e _intelligenza artificiale_ capaci di gestire una **enorme mole di dati**.
L'IoT è una tecnologia aperta, basata sull'utilizzo di una pluralità di protocolli, algoritmi, database, modelli d'interazione e di fruizione delle informazioni.  
Sicuramente uno degli aspetti più interessanti di questa tecnologia è la sua **bidirezionalità**, ovvero la capacità di operare con un mix di rilevatori e attuatori.

> Ad esempio quando pronuncio "Alexa, spegni le luci", il dispositivo riconosce la mia voce e il comando pronunciato e attiva un protocollo di comunicazione standard con il sistema di domotica che controlla la mia abitazione.

Questa tecnologia offre delle possibilità sorprendenti. Attraverso catene di oggetti interconnesse, in grado di eseguire in totale autonomia processi complessi.  
L'internet delle cose permette di:

1. ordinare una pizza;
2. scegliere i condimenti tramite comandi vocali;
3. pagarla elettronicamente;
4. farla recapitare;

Il tutto senza un intervento umano.

- rendere disponibili i dati che servono a comprendere meglio il mondo reale;
- estrarre informazioni utili nei processi decisionali;
- aiutare imprese a intraprendere percorsi d'innovazione digitale nei business.

La definizione _italiana_ nasce dall'unione di sensori, elaborazione dei dati e comunicazione in rete di apparati digitali specializzati.  
Si tratta di device pensati per essere impiegati in ogni campo in cui ci sia la _necessità di raccogliere e processare i dati e automatizzare e integrare il funzionamento di apparati diversi_.  
Rispetto ai sistemi embedded gli IoT sviluppano al massimo livello il concetto di comunicazione in rete.  
Questo permette ad esempio:

- l'interazione tra oggetti;
- apparati di produzione destinati a operare insieme;
- apparati aziendali utilizzati per la pianificazione, la sicurezza e la manutenzione.

> Cos'è un sistema **embedded**?  
> **Embedded** deriva dall'inglese **incorporato**.  
> Si tratta di sistemi di elaborazione integrati all'interno di oggetti o sistemi informatici per monitorarne e gestirne alcune funzionalità.  
> Questa tecnologia si basa sul avere questi dispositivi il più vicino possibile per impiegare meno tempo per il trasferimento dei dati e utilizzare meno banda.

Le capacità di comunicazione consente oggi di avvalersi di servizi in **cloud** per elaborazioni di dati sofisticate con una potenza virtualmente illimitata di risorse computazionali, di storage e di rete, quindi in grado di superare i limiti tecnici dei dispositivi che stanno diventando sempre più piccoli.

> Attualmente la maggior parte di dispositivi è alimentata da dei **microprocessori** dotati di sistema operativo e software per il supporto di algoritmi legati all'Intelligenza Artificiale.

Con l'Internet of Things si ha la possibilità di informatizzare azioni e mettere in rete le informazioni.  
Esattamente nelle stesse modalità utilizzate da Personal Computer, Smartphone e Tablet per le persone.

Le tecnologie IoT per loro natura non possono esistere da sole e non sono auto consistenti, ma sono il risultato di una evoluzione simultanea di un insieme di tecnologie.  
Sono sicuramente frutto della disponibilità della banda internet, la bassa latenza dei protocolli di comunicazione, riduzione dei consumi energetici dei dispositivi, la portata dei collegamenti ed infine il costo di produzione sempre inferiori di prodotti elettronici.
Per questa motivazione il **5G** ricopre un ruolo fondamentale nello sviluppo di queste tecnologie.

## Come sono nati gli IoT

I primi concetti alla base dell'Internet of Things sono stati abbozzati nel **1982**.  
In quell'anno alcuni ricercatori della **Carnegie Mellon University** hanno implementato dei sensori e abilitato alla connessione internet un distributore di bibite all'interno dell'ateneo per verificarne il funzionamento.  
Qualche anno più tardi quel "esperimento" e quei concetti venivano ripresi e divulgati da una rivista scientifica.

L'attuale impiego degli IoT riprende e migliora i primi sviluppi della tecnologia **RFID** ( _Radio Frequency Identification_ ).
Essa è pensata per facilitare la gestione degli oggetti da parte dei computer.  
L'uso esteso a qualsiasi oggetto capace di interagire in rete, quindi di partecipare alla creazione di processi digitalizzati, flessibili ed intelligenti.

## Come funziona un dispositivo IoT?

Partiamo dalla macro-classificazione dei dispositivi:

- device passivi ( sensori );
- dispositivi attivi ( attuatori ).

Un sensore riconosce determinate condizioni nel contesto in cui è stato progettato dove raccoglie le informazioni, le elabora, codifica le informazioni.  
Inoltre i sensori possono monitorare, controllare e automatizzare azioni.
Dopo la fase di raccolta avviene una fase di trasferimento dove le informazioni vengono inviate seguendo dei protocolli, tramite la rete ad un punto di raccolta ( **database** ), esaminando i dati rispetto al contesto in cui è stato inserito ( **Analytics** ) al fine di attuare determinate azioni ( **Data Process** ).

> Ad esempio l'apertura non autorizzata di una porta ad accesso autenticato tramite badge attiva una procedura di effrazione e di allarme automatica.

Nell'ambito del controllo da remoto molte applicazioni utilizzano la variazione di misura in un determinato lasso di tempo, per rilevare anomalie e prevedere determinati eventi.

> Ad esempio il monitoraggio della temperatura di un locale, dove quest'ultima deve rimanere in un range definito.  
> Ogni controllo viene eseguito in un tempo limite.  
> Se la temperatura si sposta in un range non permesso attiverà un allarme per segnalare il problema.

Nelle tecnologie più recenti si ha addirittura un'analisi dei dati in **streaming**. Con le analisi in tempo reale diventa ancora più semplice prevenire sitauzioni critiche.

> Con le analisi in tempo reale si possono riscontrare numerosissimi vantaggi, un esempio può essere la guida autonoma di una autovettura.

Questi dispositivi beneficiano **degli sviluppi nei campi dell'elettronica e della comunicazione wireless**.  
Sviluppi che abilitano capacità digitali e comunicative di:

- elettrodomestici;
- telecamere;
- termostati;
- sistemi di fabbrica;
- veicoli;
- dispositivi indossabili;
- sanitari;
- automobili;
- etc.

Questo sfruttando tecnologie in ambito IoT **proprietarie**, **aperte** e **standard** come _Arduino_, _Raspberry_, _reti Wi-Fi_, _Bluetooth_ e _Zigbee_ in funzione della potenza di elaborazione da loro richiesta, quantità di dati da trasferire, distanza o limitazioni d'energia ( ad esempio per dispositivi alimentati a batteria ).

> **ZigBee**  
> Si tratta di uno standard di comunicazione wireless che si basa sull'utilizzo di piccole antenne installate nel dispositivo.

## Esempi di utilizzi e applicazioni attuali dell'Internet of Things

### Industrie

IoT è un componente tecnologico fondamentale dell'**Industria 4.0**.  
Grazie alla capacità di machine learning e intelligenza artificiale diventa veramente utile l'utilizzo di queste tecnologie per nuovi tipi di business e servizi _favorendo_ clienti e consumatori.

In questo ambito in situazioni di contesti d'uso differenti si può decidere se trattare i dati il più vicino alla fonte possibile tramite l'Edge Computing piuttosto che su un unico sistema di monitoraggio centrale.  
Tramite l'Edge Computing si avrebbero delle elaborazioni in tempo reale per essere sempre pronti in caso di criticità nel compito svolto, si aumenterebbe quindi notevolmente l'efficacia e l'efficienza dei processi all'interno dell'azienda e infine il risparmio sulla banda, notevolmente diverso tra un dispositivo adiacente o integrato nel macchinario e una soluzione cloud.  
Molto spesso però si utilizza una soluzione **ibrida**, che è essenziale per migliorare l'Intelligenza Artificiale del dispositivo locale inviando aggregati di dati nel cloud.  
Dati anomali in locale potrebbero essere valutati come **falsi positivi** e quindi irrilevanti se interpretati solamente in locale e in un lasso di tempo molto breve.  

> **Industria 4.0**
> E' il nome che viene attribuito alle aziende partecipi della "quarta rivoluzione industriale".
> Si punta sull'efficacia della produzione, riutilizzo delle materie di scarto nei processi.  
> Ad esempio le stampanti 3D che riutilizzano i materiali in eccesso delle produzioni, nella fabbricazione dei prodotti successivi.

I dati operativi, selezionati e sintetizzati dai sistemi Edge sono resi disponibili per ulteriori elaborazioni.  
Per esempio per alimentare le dashboard per il controllo di fabbrica, alimentare sistemi esterni di **machine learning** e **AI** utili per fare manutenzione predittiva e ottimizzare la produzione.  
La maggiore disponibilità di informazioni e la capacità di controllo consentono previsioni **più attendibili**, benefici a livello di **flessibilità**, del **bilancio energetico** e nella **riduzione degli scarti**.  
Le capacità che vengono forniti da IoT integrati in elettrodomestici, in uffici e infrastrutture danno la possibilità a quest'ultimi dispositivi di ridurre i consumi energetici, introdurre la manutenzione in nuovi ambiti ed a nuovi livelli.  
Esse promuovono la flessibilità nella creazione dei servizi a valore aggiunto nel post vendita sia in ambito **professionale** sia **consumer**.

### Assicurazioni

L'integrazione di dispositivi connessi da la possibilità di **semplificare la relazione e gli scambi informativi** con i clienti in ambito assicurativo.  
Si tratta per esempio dell'attivazione di **soluzioni ad hoc** per aumentare la sicurezza dei veicoli con sistemi che controllano necessità di manutenzioni.  
Nel caso di una assicurazione **smart** si riducono per esempio i rischi di furto.  
Le compagnie, inoltre, in tali contesti possono formulare servizi che supportino gli abitanti ad inalzare la sicurezza e assistenza in caso di problemi.

### Trasporti ed Autovetture

Tra i settori che maggiormente si avvantaggiano di queste tecnologia sicuramente privilegiano autovetture e trasporti.  
Possibili applicazioni possono essere ad esempio:

- controllo da remoto della posizione e dello stato del veicolo;
- protezione degli occupanti in caso di incidente;
- servizi assicurativi e di noleggio.

Le centraline montate sui veicoli commerciali e privati consentono di raccogliere dati utili all'assistenza, all'automazione, all'ottimizzazione del funzionamento del mezzo e nel lungo termine miglioramento costruttivo e della sicurezza.  
La capacità di collegamento via rete con i centri servizi permettono di adeguare i premi assicurativi ai kilometri percorsi e allo stile di guida del conducente del veicolo, rispondere prontamente ad eventuali emergenze e incidenti. Ne sono un esempio le **OBU** ( On Board Unit ) installate dalle assicurazioni sulle vetture dei clienti.  
L'utilizzo degli IoT permette di migliorare la gestione delle flotte, controllare il rispetto delle norme stradali, turnazione dei conducenti e valutazioni delle condizioni del traffico.  
Tutto questo a vantaggio dell'ottimizzazione di tempi d'affidabilità, ma anche nella creazione di modelli di business innovativi nel noleggio e nei trasporti.

## Medicina

Definibile anche come **Internet of Medical Things**, l'IoT applicato alla medicina ha una elevata serie di potenzialità.  
Esse consistono, per esempio, nel controllo a distanza dei dispositivi a grandi macchinari medici.  
I dispositivi inoltre, agevolano in una migliore relazione con i pazienti, il monitoraggio da remoto dei parametri vitali, per **rilevare costantemente i dati necessari ad indicare i problemi**.  
L'IoT nel mondo della medicina, in sintesi, permette di **innalzare il livello di assistenza in ottica predittiva**.  
Parallelamente promuove un'**esperienza di cura più semplice**.  
A conferma di quanto promettente l'uso dell'IoT in medicina, i dati **Univos Market** dicono che il valore del mercato sta crescendo ad un ritmo annuo del **18,5** tra il 2021 e il 2027.
Inoltre, viene stimato che la tecnologia porterà risparmi nel mondo dell'**healthcare** pari a **300 miliardi annui**.

## Sensori

Si tratta di quei device che consentono di raccogliere dati, che poi servono per essere analizzati ed elaborati al fine di **produrre la conoscenza necessaria per reagire a prendere decisioni**.  
Queste decisioni poi possono essere eseguite dagli stessi oggetti come il management aziendale.  
Esiste una vasta gamma di dispositivi che possono essere inseriti in una rete Internet of Things.  
Esempi di sensori sono:

- videocamere;
- rilevatori di luminosità;
- umidità;
- onde magnetiche;
- sensori di movimento e prossimità;
- rilevatori del suono.

Inoltre una grande prospettiva di sensori riguarderanno sempre di più i **dispositivi wearable**.

## Quali sono le problematiche?

La semplicità delle componenti informatiche integrate nei dispositivi, unitamente a difetti della gestione degli aggiornamenti aumentano la vulnerabilità e la possibilità di attacchi attraverso la rete.  
Più nello specifico, le problematica della sicurezza emerge in particolare per i sistemi perchè spesso essi **non fanno riferimento a standard unificati**.  
Gli ambienti caratterizzati da **piattaforme frammentate** e varie tecnologie software.  
Questo significa scelte di sviluppo differenti a rischi di esposizione agli attacchi.

## Come difendersi?

Le piattaforme rischiano quindi di diventare bersagli prediletto di attacchi informatici sempre più sofisticate.
Le **modalità di difesa** consistono nello scegliere prodotti sempre affidabili dotati di soluzioni specifiche.  
Inoltre è molto importante curare le configurazioni, usando credenziali di autenticazione sicure.  
Protezioni efficaci possono essere implementare a livello della rete limitando allo stretto necessario la banda e altri servizi accessibili dai dispositivi stessi. Di conseguenza rilevando e segnalando agli amministratori anomalie e possibile infezioni.  
Molto importante, infine, è l'applicazione degli aggiornamenti delle patch, aggiornando i sistemi operativi, i driver e programmi di gestione.

## Situazione Mondiale e Italiana

Nella **Worldwilde Semiannual Internet of Things Spending Guide** pubblicata nel **2019**, **IDC** prevedeva che la **spesa globale** nei progetti legati all'Internet of Things potesse raggiungere i **1.2 trilioni di dollari** nell'anno **2022**.  
Un incremento che significava una crescita media annua del **13,6%** per i successivi 5 anni.  
Lo studio rivela come la spinta maggiore all'acquisto di soluzioni IoT stia provvedendo dagli investimenti nei settori del **manifacturing** e dei **trasporti**.  
Questi infatti sono i più significativi per le attuali applicazioni IoT a livello globale.  
Entrambi i comparti sono destinati a raggiungere il valore di circa **150 miliardi di dollari** entro la fine dell'anno **2022**.  
Nel dettaglio, la crescita annuale media più alta è stata di 29% nell'ambito della comunicazione **vehicle-to-vehicle** ( V2V ) e **vehicle-to-infrastructure** ( V2I ).  
Si trattano di piattaforme che collegano i veicoli tra loro con i centri di servizi.

## Fonti

- [https://www.zerounoweb.it/analytics/big-data/internet-of-things-iot-come-funziona/]
- [https://new.siemens.com/global/en/products/automation/topic-areas/industrial-edge/production-machines.html?gclid=CjwKCAjwqauVBhBGEiwAXOepkZAS7hXhJXYZa-Zp5mrixJR8ZrPNsQQvUPjQBzxtnBx51UsYO6P3BhoChYAQAvD_BwE&acz=1]
- [https://www.eng.it/resources/whitepaper/doc/iot/ENG21_WP_IoT_ita_web.pdf]
